---
title: स्टेटफुल ऐप्स (Stateful Apps)
status: Completed
category: अवधारणा
tags: ["networking", "", ""]
---

## यह क्या है

जब हम स्टेटफुल (और स्टेटलेस) ऐप्स की बात करते हैं,
स्टेट ऐसे डेटा को संदर्भित करता है जिसे ऐप को डिज़ाइन के अनुसार कार्य करने के लिए संग्रहीत करने की आवश्यकता होती है।
उदाहरण के लिए, किसी भी प्रकार की ऑनलाइन दुकान जो आपके कार्ट को याद रखती है, एक स्टेटफुल ऐप है।

## समस्या

किसी ऐप का उपयोग करने के लिए आम तौर पर एकाधिक रिक्वेस्ट की आवश्यकता होती है।
उदाहरण के लिए, ऑनलाइन बैंकिंग करते समय, आप स्वयं को प्रमाणित करने के लिये
अपना पासवर्ड दर्ज करते हो (रिक्वेस्ट #1),
शायद आप किसी मित्र को धन हस्तांतरित कर सकते हैं (रिक्वेस्ट #2),
और अंत में, आप स्थानांतरण विवरण देखना चाहेंगे (रिक्वेस्ट #3)।
सही ढंग से कार्य करने के लिए, प्रत्येक स्टेप मे पिछले स्टेप्स को याद रखना होगा,
और बैंक को सभी के खातों की स्थिति याद रखनी होगी।
आज, हमारे द्वारा उपयोग किए जाने वाले अधिकांश एप्लिकेशन कम से कम आंशिक रूप से स्टेटफुल हैं,
क्योंकि वे उपयोगकर्ता अनुभव को बेहतर बनाने के लिए प्राथमिकताओं और सेटिंग्स जैसी चीज़ों को संग्रहीत करते हैं।

## समाधान

स्टेटफुल एप्लिकेशन के लिए स्टेट को स्टोर करने के कई तरीके हैं।
सबसे सरल है स्टेट को मेमोरी में बनाए रखना और उसे कहीं भी सेव न करना।
इसके साथ समस्या यह है कि, जब भी एप्लिकेशन को पुनरारंभ करना पड़ता है, तो सभी स्टेट खो जाती है।
इसे रोकने के लिए, स्टेट को स्थानीय रूप से (डिस्क पर) या डेटाबेस सिस्टम में सेव रखा जाता है।
